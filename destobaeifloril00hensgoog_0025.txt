8

pullulant quaedam eclogae aliunde non cognitae — sunt Platonis
aliquot loci - ut hinc quoque eadem cum superioribus origo
comprobetur. Vicit igitur, ut rem paucis comprehendam, ea
quae etiam per se ipsa simplicissima est ratio: Stobaeana quae

codice Bruxellensi continentur unus idemque excerptor trans·

scripsit, plurima ex operis libro tertio, pauca quaedam ex libri
quarti initio, denique nonnulla quae in libri tertii excerptis a se
omissa esse aegre tulit idem postea in calce adiecit.

Quoniam de communi vinculo quo inter se continentur ex-
cerpta dixi, nunc paucis ad libri inscriptionem redeo. Ac primum
neminem fugit verbis τὸ δέ γε παρὸν τρίτον ὒν βιβλίον περιέχει
κεφάλαια μβ eorum quae ex quinque libri quarti capitibus ex-
scripta sunt rationem non haberi. Quae res, nisi artificia sectari
volemus, facile ita explicabitur, ut ipsum excerptorem in totius
syllegae fronte eius tantum libri memoriam facere voluisse
putemus intra quem, si a quinque illis quae dixi capitibus recesseris,
omnia sua excerpta continuit. Fortasse coniecerit aliquis ubi de
apographo agatur satis recenti veri haud dissimile esse etiam
ante caput quadragesimum tertium novi libri exordium breviter
olim indicatum luisse. Atqui consideraverit quomodo verba τὸ δέ
γε παρὸν τρίτον ὒν βιβλίον κτὲ. 'cum eis quae antecedunt coniuncta
sint, ei verba illa ad totam potius syllogam spectare non videri
non poterunt. Iam vero ut de fonte eorum quae antecedunt ali-
quid addatur, hanc brevem de integro opere Stobaeano notitiam ex
ipsius potius Stobaei praefatione fluxisse nobis hodie erepta nec
ex Photii codice CLXVII id serio hodie vix quisquam obtinebit.
Nihil est in macilentis his frustis est quod non ex Photio peti-
tum sit. Fortasse obiciet mihi aliquis id quod infra apertius erit
Bruxellensem eclogis etiam novis eminere, ut hac ex parte paene
cum Laurentiano concertare possit. Ac si verum est quod
Waohsmuthius evicit ‘stud zu den gr. Floril’ p. 68 sq. flori·
legium Laurentianum ex codice descriptum esse quo totam adhuc
quattuor librorum anthologiam continebatur, our Bruxellensi

 

